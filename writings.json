{
    "poems": [
      {
        "title": "ঘুম(কবিতা না)",
        "text": "চোখ বন্ধ করে কল্পনা করো — তুমি এক টুকরো শান্ত পাহাড়ে শুয়ে আছো। মাথার ওপরে তারাভরা আকাশ, চারদিকে নিস্তব্ধতা, হালকা ঠান্ডা বাতাস তোমার চুলে খেলা করছে। কোনো চিন্তা নেই, কোনো কষ্ট নেই — কেবল তুমি, রাতের নিঃশব্দতা, আর একটা মিষ্টি ঘুম তোমার দিকে আসছে ধীরে ধীরে। আমি পাশেই আছি, কিছু না বলেও তোমার পাশে থেকে তোমাকে দেখছি আর মুগ্ধ হচ্ছি। দম নাও... ধীরে ছাড়ো... প্রতিটি নিঃশ্বাসে ঘুম আরও কাছে আসছে। এখন শুধু চোখ বন্ধ রাখো, বাকিটা স্বপ্ন ঠিক সামলে নেবে। শুভরাত্রি, শান্ত ঘুম হোক তোমার সঞ্চারীণি।❤️"
      },
      {
        "title": "অপেক্ষা",
        "text": "সারা-বিকেল বসে ছিলাম ছাদে,\nতোমার অপেক্ষাতে।\nদেখেছি মৃদু বৃষ্টি, শান্ত বাতাস, ছোট পাখিদের উড়ে যাওয়া,\nমেঘের তুলো উড়েছিল আকাশ জুড়ে; দেখলাম সূর্য ডোবা।\nপিলারের উপরে বসে বসে দেখেছি- মেঘ কাঁদছিল- ঠিক আমার মত নীরবে।\nগাছের হলদে-সবুজ পাতা দুলছিল বাতাসে।\nসবই ছিল\nকিন্তু কি যেনো এক অজানা শূন্যতা অনুভূত হচ্ছিলো মনে মনে।\nদেখিনি তোমায়, তুমি কথা বলনি -\nহয়তো এই শূন্যতা।\nমাঝে মাঝে ভাবি-\nহয়তো সেই দিনগুলোই ভালো ছিল বেশি,\nযখন বলতাম না তোমায় কিছু;\nযখন অপলক দেখেছি তোমায় প্রতিদিন,\nআর মুগ্ধ হয়েছি প্রতিবার; ঠিক যেমন হয়েছিলাম প্রথমদিন,\nযবে প্রথম শুনেছিলাম তোমার গান।\nসেই একই গান আর কোনো শিল্পীর গাওয়া ভালো লাগেনিগো -\nযতটা লেগেছিল তোমার কন্ঠে।\nসেইদিনগুলোই হয়তো ভালো ছিল-\nযখন কোনো কারণ নাহি ছিল-\nশুধু একটিবার সঞ্চারিণী ফুলকে দেখার জন্য\nহেঁটে যেতাম ধুলোময় রাস্তায়।\nদূর থেকে গন্ধ শুঁকতাম ফুলের মায়ায়।\nআত্মসম্মান বিসর্জন দিয়ে যেতাম ফুলের কাছে।\nপাবো কি আর ফিরে সেই দিনগুলো নীড়ে!\nসেই শুষ্ক পথ এখন মেঘ-অশ্রুতে ভিজে আছে,\nসেই সময়গুলো আজ স্মৃতির পাতার কোনো জীর্ণ চিলেকোঠায় বসে ভাবসে -\nমুক্ত হওয়ার পথ খুঁজে।\nআমি চাই আবারো আসবে সেইসব দিন,\nনা, না;\nআরও ভালো, আরো সুখময় কোনো দিন।\nআমি তাই তোমার অপেক্ষায় আছি।\nঅপেক্ষায় থাকবো চিরদিনই।\nমিথ্যা দেখিনি আমি সঞ্চারিণী ফুলকে,\nজানি সে আসবেই;\nতাকে আসতেই হবে।\n২৮ জুন, ২০২৫"
      },
      {
        "title": "মার্জনা করো",
        "text": "তোমার চোখে দেখেছি অভিমানের ছায়া;\nসত্যি বলছি,\nআমি বুঝতে পারিনি কষ্ট পাবে তুমি এতটা;\nঅর্বাচীন আমি, হীন আমি; মার্জনা করো আমায়।\nদিতে যদি চাও সাজা, মাথা পেতে নেবো সেটা,\nতবু অভিমান করে থেকো না।\nমৌমাছি কি পারে মধু নিতে,\nদলবন্ধ ফুল থেকে!\nঠিক তেমনই, কিভাবে দেখিবো তোমায়,\nযদি নাহি দেও দেখা!\nফুল খুঁজে ফিরেছি আপনা,\nপাইনি তবু তোমার সেই স্নিগ্ধতা।\nযেখানেই যাই আমি,\nমন থাকে তোমার প্রতি।\nতুমি বিনা হৃদয়-কাননে,\nপ্রজাপতি আসে না;\nজোনাকিরা থাকে না।\nচলবো আমি তাই শুনে,\nযাই বলো তুমি মোরে,\nশুধু রাগ করে থেকো না!\n-১৮ জুন, ২০২৫"
      },
      {
        "title": "তুমি",
        "text": "সঞ্চারিণী,\nতোমাকে যখন দেখি ক্ষণিক মুহূর্তে,\nহৃদয়-কৃষ্ণচূড়ায় বসন্ত আসে তখন নিভৃতে।\nবুঝতে নাহি পারি আমি কি মায়া-আবেশ\nকরো তুমি সঞ্চারণ আমাতে।\nথাকো তুমি যখনই আমার পাশে,\nমনে হয় সময় কেনো চলে যায় এত দ্রুতিতে!\nযখন থাকো না তুমি,\nনা, না;\nসে ভুল কথা;\nতুমি থাকো সর্বদা মোর হৃদয়ে।\nযবে দেখি না তোমায় আপন আঁখিতে,\nসময়কে মনে হয় অচেনা পথিক;\nদিনকে মনে হয় বছর, বছরকে শতাব্দী।\nতখন বেটা আইনস্টাইনকে ডেকে বলতে ইচ্ছে করে -\nপারে কি তোর রিলেটিভিটি এই সময়ের হিসেব মিলাতে!\nসাধ্য কার আছে এর সমীকরন বানাবে!?\nভয়ে থাকি, না জানি কোন চোখের পলকে,\nহারিয়ে ফেলি তোমাকে।\nসেই ভয়ে মন ছুটে যায় তোমার হৃদয় ছুঁতে।\nফুল দেখেছি আমি কত,\nকখনো আগ্রহ জাগে নি ফুল দেখতে তব,\nনামও জানিনি তাই।\nযবে, দেখিলাম তোমার মন,\nবুঝেছি, পারবোনা আমি এই ফুল ছাড়া থাকতে,\nখুঁজতে থাকলাম কোথায় আছে আরো এই ফুল;\nপাইনি কোথাও, আসলে নেই তো আর।\nনাম পাইনি কোনো ফুলের, তাই নিজেই দিলাম নাম।\nশূন্য ও অসীমের মাঝে যত সংখ্যা আছে,\nতার চেয়েও অগণিত বেশি ভালোবাসি তোমাকে।\nএমনই ভালোবেসে যাবো প্রতিদিন-প্রতিরাত, না পেলেও তোমাকে।\nভালো থেকো তুমি, এমনই ভালো রেখো সকলকে।\nযদি থাকি দূরে,\nতোমাকে খুঁজবো আমি পাইয়ের ডিজিটে।\n-১২ জুন, ২০২৫"
      }
    ],
    "songs": [
      {
        "title": "তুমি তুমি তুমি",
        "text": "তু...মি... তু...মি... তু...মি...\nতু.মি তোমাতেই...\nআমি আমায় খুঁজে পাই।\nতু.মি তোমাতেই...!\nতুমি ছিলে নাম না জানা ফুল,\nতুমি ছিলে দৃষ্টির বাইরের কোনো ফুল।\nতু...মি... তু...মি... তু...মি...\nআমি ছাড়া কেউ দেখেনি তোমায়,\nতবু আজও হারাই কেনো শুধু তোমায়,,,\nতু.মি তোমাতেই...!\nতুমি থাকো না যখন আমার কাছে,\nস্বপ্ন-রাজ্যে, গিয়ে,  হাত রাখি তোমার হাতে...\nতু...মি... তু...মি... তু...মি...\nতু.মি তোমাতেই...!\nতোমায় নিয়ে যাবো বহুদূর,\nযদি সঙ্গী হও তুমি নিয়ে আমার গানের সুর!\nতু.মি তোমাতেই...!\nচেয়েছি তোমায় সবার আগে,\nলিখেছি এ গান তাই তোমার তরে!\nতু...মি... তু...মি... তু...মি...\nতু.মি তোমাতেই...\nতু...মি... তু...মি... তু...মি...\nতু.মি তোমাতেই...\nসব ঠিইইক হয়ে যায়।\n-২০ জুলাই, ২০২৫(রাত ১১:১০)"
      }
    ]
  }
  
